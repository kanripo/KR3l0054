# -*- mode: mandoku-view; -*-
#+TITLE: 墨客揮犀
#+DATE: 2015-08-24 23:38:45.555028
#+PROPERTY: ID KR3l0054
#+PROPERTY: BASEEDITION WYG    
#+PROPERTY: JUAN 卷四
<pb:KR3l0054_WYG_004-1a>¶
欽定四庫全書¶
　墨客揮犀卷四　　　　　　宋　彭乗　撰¶
熙寜中髙麗遣使求入貢且求王平甫學士京師題詠¶
　有㫖令權知開封府尤厚之内翰抄録以賜時厚之¶
　自詣平甫求新著平甫以詩戲厚之曰誰使詩仙来¶
　鳳沼欲傳賈客過鷄林¶
舒王性酷嗜書雖寢食問手不釋卷晝或宴居黙坐研¶
　究經㫖知常州對客語未嘗有笑容一日大㑹賔佐¶
<pb:KR3l0054_WYG_004-1b>¶
　倡優在庭公忽大笑人頗恠之乃共呼優人厚遺之¶
　曰汝之藝能使太守開顔其可賞也有一人竊疑公¶
　笑不由此因乗間啟公公曰疇日席上偶思咸恒二¶
　卦豁悟㣲旨自喜有得故不覺發笑耳¶
世謂太守為五馬人罕知其故事或言詩云孑孑干&KR1157;¶
　在浚之都素絲組之良馬五之鄭注謂周禮州長建¶
　&KR1157;漢太守比州長法御五馬故云後見龎幾先朝奉¶
　云古乗駟馬車至漢時太守出則増一馬事見漢官¶
<pb:KR3l0054_WYG_004-2a>¶
　儀也¶
古者三公開閣郡守比之古侯伯亦有閣所以世之書¶
　題有閣下之稱前輩呼刺史太守亦曰節下與宰相¶
　大僚書往往呼執事言閣下者少劉子𤣥為史官與¶
　監修宰相書呼足下韓文公與使主張僕射書呼執¶
　事即其例也記室賔佐也他人亦非所宜執事則指¶
　斥左右之人尊卑皆可通用侍者士庶盡可用之近¶
　日官至使府御史及畿令悉呼閣下至扵初命賔佐¶
<pb:KR3l0054_WYG_004-2b>¶
　猶呼記室今則一例閣下可謂上下無别矣其執事¶
　纔於舉人侍者止行扵釋子而已今之布衣相呼盡¶
　曰閣下雖出扵浮薄相戲亦是名分大壞矣又中表¶
　疎逺卑行多有座前之目尤可懲怪夫閣下去殿下¶
　一階座前降几前一等此之乖僭其可行耶宗從叔¶
　諸姑及姨舅行施之可也¶
栁如京開知蔡州有監兵錢供奉者亦忠懿之近屬也¶
　乃父方奉朝請在京師開乗間來謁造其書閣見壁¶
<pb:KR3l0054_WYG_004-3a>¶
　有繪婦人像甚美詰以誰氏監兵對曰某之女弟也¶
　既笄矣栁喜曰開喪偶已踰期願取為繼室錢曰俟¶
　白家君敢議婣事栁曰以開之才學不辱于錢氏之¶
　門遂强委禽焉不旬日遂成禮錢不之敢拒走介白¶
　其父遂乞上殿面訴栁開刼取臣女仁宗問曰識栁¶
　開否不識謂曰真竒傑之士也卿家可謂得佳壻矣¶
　吾為卿媒可乎錢父不敢再言但拜謝而退¶
陳瑩中為予言神宗皇帝一日行後苑見牧猳㹠者問¶
<pb:KR3l0054_WYG_004-3b>¶
　何所用牧者對曰自祖宗以來長令畜之自稚養之¶
　以至大則殺之必養其稚者前朝不敢易爾不知果¶
　安用神宗沈思久之詔付有司禁中自今不得復畜¶
　數月衛士忽獲妖人急欲血澆之禁中卒不能致神¶
　宗方悟太祖逺畧亦及此¶
舒王在鍾山有道士来謁因與碁輙作數語曰彼亦不¶
　敢先此亦不敢先惟其不敢先是以無所争惟其無¶
　所争故能入於不死不生舒王笑曰此持碁𨼆語也¶
<pb:KR3l0054_WYG_004-4a>¶
東坡作海棠詩曰只恐夜深花睡去更燒銀燭照紅粧¶
　事見太真外傳曰上皇登沈香亭詔妃子妃子時卯¶
　醉未醒命力士使侍兒扶掖而至妃子醉顔殘粧𩯭¶
　亂釵横不能再拜上皇笑曰是豈妃子醉真海棠睡¶
　未足耳作仙童詩曰故將白練作仙衣不許紅膏汚¶
　天質事見則天長夀二年詔書曰應天下尼用白練¶
　為衣作橄欖詩曰待得㣲甘回齒頰已輸崖蜜十分¶
　甜崖蜜事見鬼谷子曰照夜清螢也百花醴蜜也崖¶
<pb:KR3l0054_WYG_004-4b>¶
　&KR0097;櫻桃也作僧峯子詩曰平生萬事足所欠惟一死¶
　事見梁僧史曰世祖宴東府王公畢集詔䟦陀羅至¶
　跋陀羅皓然清癯世祖望見謂謝莊曰摩訶衍有機¶
　辯當戲之跋陀羅趨外陛世祖曰摩訶衍不負逺来¶
　唯有一死在即應曰貧道客食陛下三十載恩徳厚¶
　矣無所欠所欠者只一死耳¶
蜀路泥溪驛天聖中有女郎盧氏者隨父往漢州作縣¶
　令替歸題扵驛舎之壁其序略云登山臨水不廢扵¶
<pb:KR3l0054_WYG_004-5a>¶
　謳吟易羽移商聊舒於羇思因成鳳棲梧曲子一闋¶
　聊書扵壁後之君子覽之者毋以婦人竊弄翰墨為¶
　罪詞曰蜀道青天烟靄翳帝里繁華迢逓何時至回¶
　望錦川揮粉淚鳳釵斜軃烏雲膩細𢃄雙垂金鏤細¶
　玉佩玎璫露滴寒如水從此鸞粧添逺意畫眉學得¶
　遥山翠¶
大庾嶺上有佛祠嶺外往來題壁者鱗比有婦人題云¶
　妾幼年侍父任吴州司㓂既代歸父以大庾本曰梅¶
<pb:KR3l0054_WYG_004-5b>¶
　嶺之號今蕩然無一株遂市三十夲植于道之左右¶
　因留詩于寺壁今隨夫任端溪復至此寺詩已為杇¶
　鏝者所覆即命墨于故處詩曰滇江今日掌刑回上¶
　得梅山不見梅輟俸買栽三十樹清香留與雪中開¶
　好事者因此夾道植梅多矣¶
杜牧華清宫詩云長安回望繡成堆山頂千門次第開¶
　一騎紅塵妃子笑無人知道荔枝来尤膾炙人口據¶
　唐紀明皇以十月幸驪山至春即還宫是未嘗六月¶
<pb:KR3l0054_WYG_004-6a>¶
　在驪山也然荔枝盛暑才熟詞意雖美而失事實矣¶
李翰林作襄陽歌云清風明月不用一錢買玉山自倒¶
　非人推人皆推為佳句至歐陽文忠公題蘇子美滄¶
　浪亭詩乃云清風明月本無價可惜只賣四萬錢二¶
　人致詞雖異然皆善談風月者也¶
張端公伯玉大科成名篇什豪邁尤為清脱過姑孰見¶
　李太白十咏嘆美久之周流泉石間後見一水清激¶
　詢地人曰此水名明月泉公曰太白不題此泉將留¶
<pb:KR3l0054_WYG_004-6b>¶
　以待我也公有詩曰至今千丈松猶伴數岩雪不見¶
　纎塵飛寒泉皜明月¶
子瞻常自言平生有三不如人謂著碁喫酒唱曲也然¶
　三者亦何用如人子瞻之詞雖工而多不入腔正以¶
　不能唱曲耳¶
蔡君謨善别茶後人莫及建安能仁院有茶生石縫間¶
　寺僧採造得茶八餅號石嵓白以四餅遺君謨以四¶
　餅宻遣人走京師遺王内翰禹玉嵗餘君謨被召還¶
<pb:KR3l0054_WYG_004-7a>¶
　闕訪禹玉禹玉命子弟扵茶笥中選取茶之精品者¶
　碾待君謨君謨捧甌未嘗輙曰此茶極似能仁石嵓¶
　白公何從得之禹玉未信索茶貼驗之乃服王荆公¶
　為小學士時嘗訪君謨君謨聞公至喜甚自取絶品¶
　茶親滌器烹㸃以待公兾公稱賞公于夾袋中取消¶
　風散一撮投茶甌中併食之君謨失色公徐曰大好¶
　茶味君謨大笑且歎公之真率也¶
有小兒夜戲溪傍見星墜視之得一石圓如雞卵因攜¶
<pb:KR3l0054_WYG_004-7b>¶
　以歸是夕其家大火明日棄于道上為一士人所得¶
　經數夕又火遂還棄溪中夜將半復化為流星而去¶
荆公禹玉熙寧中同在相府一日同侍朝忽有虱自荆¶
　公襦領而上直縁其鬚上顧之笑公不自知也朝退¶
　禹玉指以告公公命從者去之禹玉曰未可輕去輙¶
　獻一言以頌虱之功公曰如何禹玉笑而應曰屢逰¶
　相&KR0161;曽經御覽荆公亦為之&KR0281;頤¶
館閣新書浄本有悮書處以雌黄塗之嘗校改字之法¶
<pb:KR3l0054_WYG_004-8a>¶
　刮洗則傷紙紙貼之又易脱粉塗則字不沒塗數遍¶
　方能漫滅惟雌黄一漫則滅仍久而不脱古人謂之¶
　鉛黄盖用之有素矣¶
賈魏公為相日有方士姓許對人未嘗稱名無貴賤皆¶
　稱我時人謂之許我言談頗有可採然傲誕視公卿¶
　蔑如也公欲見使人邀之數四卒不至又使門人苦¶
　邀致之許騎驢逕欲造丞相㕔事門吏止之不可吏¶
　曰此丞相㕔門雖丞郎亦須下許曰我無所求扵丞¶
<pb:KR3l0054_WYG_004-8b>¶
　相丞相召我來若如此但須我去耳不下驢而去門¶
　吏急追之不還以白丞相魏公又使人謝而召之終¶
　不至公歎曰許市井人耳惟其無所求扵人尚不可¶
　以勢屈况其以道義自任者乎¶
　¶
　¶
　¶
　墨客揮犀卷四¶
