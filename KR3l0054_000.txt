# -*- mode: mandoku-view; -*-
#+TITLE: 墨客揮犀
#+DATE: 2015-08-24 23:38:45.493924
#+PROPERTY: ID KR3l0054
#+PROPERTY: BASEEDITION WYG    
#+PROPERTY: JUAN 提要
<pb:KR3l0054_WYG_000-1a>¶
欽定四庫全書　　　　　子部十二¶
　墨客揮犀　　　　　　　小說家𩔖一(雜事之屬/)¶
　　提要¶
　　　　(臣/)等謹案墨客揮犀十卷宋彭乗撰案北宋¶
　　　　時有兩彭乗一為華陽人真宗時進士官至¶
　　　　翰林學士宋史有傳其作此書者則筠州髙¶
　　　　安人史不載其仕履故始末無可考見書中¶
　　　　稱嘗為中書檢正又稱至和中赴任邕州而¶
<pb:KR3l0054_WYG_000-1b>¶
　　　　不書其為何官又自稱嘗至儋耳其議論大¶
　　　　抵推重蘇黄疑亦黨籍中人也陳振孫書錄¶
　　　　解題載此書十卷續十卷稱不知撰人名氏¶
　　　　今本為商濬刻入稗海者卷首直題彭乗姓¶
　　　　名蓋以書中所自稱名為據而止有十卷與¶
　　　　書錄解題卷目不合又書中如陳瑩中言後¶
　　　　苑牧豭㹠潘大臨作滿城風雨近重陽詩彭¶
　　　　淵材遊興國寺諸條惠洪所作冷齋夜話亦¶
<pb:KR3l0054_WYG_000-2a>¶
　　　　載之皆全同其文不易一字惠洪本髙安彭¶
　　　　氏子與乗同族同時不應顯相蹈襲若此又¶
　　　　如魏舒詣野店張華博物傅融有二子諸條¶
　　　　皆全錄晉書北魏書原文别無考證亦不相¶
　　　　𩔖疑所謂正續二十卷者久經闕佚此本已¶
　　　　為後人竄亂非復振孫所見之舊特其於宋¶
　　　　代遺聞軼事以及詩話文評徵引詳洽頗有¶
　　　　足資參訂者故存之以為考証之一助焉乾¶
<pb:KR3l0054_WYG_000-2b>¶
　　　　隆四十三年六月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
